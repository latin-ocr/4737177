Cap. 1.
de origine infinitivi historici.

Antequam ad id ‚ quod hoc capite tractandum nobis propo-
suimus, accedamus, de ipso nomine, quod grammatici huic infini-

tivo imposuerunt, pauca praefanda sunt.

Alii enim historicum eum vocant, quod imprimis apud rerum
(historiae) scriptores invenitur. Cuius nominis consuetudo cum
apud plurimos invaluerit vulgataque videatur, nos quoque eodem
nomine semper utemur. Huc accedit , quod si alios secuti abso·
lutum eum appellamus, facile fieri potest, ut eum altero infinitivo
absoluto indignationem quandam significante confundatur ‚ cuius
subiectum non nominativo sed accusativo in casu ponitur. Quod
alii deinde narrativum eum nominari malebant, alii aliter, eam
solam ob rem commemoramus, ne quid deesse videatur.

Sed haec hactenus. Nunc de origine infinitivi historici quae
sententiae in lucem prodierunt, alia ex alia quam brevissime affe-
rendae sunt et recensendae.

Quarum prima est sententia omnium, qui antiquis temporibus
rebus grammaticis studuerunt, non excepto Quintiliano neque qui
post eius aet-atem grammaticorum maximus fuit, Prisciano. Qui
cum nudum infinitivum praedicati vices obtinere non posse animo
persuasum haberent, neque tamen unde penderet multis locis cog-
noscerent, hunc infinitivum historicum (quod nomen illis nondum
in consuetudine fuisse, vix opus est adicere) per ellipsin' expli·
candum esse putabant. Quintilianus enim, ipse quoque alios
secutus (v. i. o. VIII, 6, 21) synecdoches figuram huic usui
subesse affirmat, synecdoche enim est, ‘cum subtractum verbum
aliquod satis ex ceteris intellegitur, ut Caelius in Antonium:
stupere gaudio Graecus: simul enim auditur: coepit!

Mirum autem· nemini esse potest, quod Quintilianum et Pris-
cianum, ut quorum auctoritas multa per saecula plurimum valeret,
omnes postea sine dubitatione secuti sunt; quin ctiam usque ad

nostram aetatem haec opinio apud plerosque viros doctqs prae-
valebat. Quae unde orta sit, facillime est intellectu; nam cum

viderent, permultis locis verbum ,coepitss ubi deerat, ex senten-

