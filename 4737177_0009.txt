De infinitivo historico quamquam non pauca usque ad hoc

tempus scripta sunt, nemo tamen, nisi fallor ‚ universam hanc
quaestionem accurate tractare conatus est. Itaque non dubium
esse putamus, quin si quis huius infinitivi usum apud scriptores
latinos paucis exceptis longe lateque patentem diligenter explica-
verit, is operae pretium fuerit facturus.

Hanc igitur syntaxeos, quam nunc grammatici vocant, histo-
ricae partemsadhuc relictam vel strictim breviterque tactam ube·
rius boc libro tractare animo propositum habemus. Imprimis
autem hoc spectamus, ut demonstremus ‚ qui scriptores infinitivo
historico utantur qualiaque hoc in usu sequantur praecepta gramss
matica. Jam cum appareat summi ad hanc quaestionem solven-
dam momenti esse rerum scriptores, horum praecipue libri respi-
ciendi videbantur, maxime nimirum Sallustii, Livii, Taciti. Neque
vero ceteri scriptores et qui soluta et qui vincta oratione utuntur,
neglegendi erant, ut Cicero et Vergilius et qui ante eos et post
eos exstiterunt. Nam ex ipsa re apparet priscorum poetarum,
quoad fieri posset, rationem a nobis habendam fuisse3 posteriores
autem plurimos inde a Taciti temporibus, nisi qui quid novi affe-
runt, ut silentio praeteriremus, eam ob causam quod tempus non
suppetebat, necessario *coacti sumus

Sed ,priusquam de usu infinitivi historici loquamur, ea dere
dicendum nobis est, unde ortus videatur infinitivus historicus vel
potius quales de origine eius sententiae in medium prolatae sint,
deinde quam vim habeat.

. Atque primum quidem inquirendum est

